Opłaty
Zgodnie z Regulaminem studiów Politechniki Wrocławskiej:

Uczelnia pobiera opłaty za usługi edukacyjne związane z:
kształceniem na studiach niestacjonarnych;
powtarzaniem określonych zajęć z powodu niezadowalających wyników w nauce;
a ponadto Uczelnia może pobierać opłaty związane z:

kształceniem na studiach w języku obcym;
prowadzeniem zajęć nieobjętych programem studiów
kształceniem cudzoziemców na studiach stacjonarnych w języku polskim
Zasady, w tym wysokość opłat i terminy pobierania opłat za usługi edukacyjne oraz innych opłat, o których mowa w art. 79 Ustawy, oraz warunki i tryb zwalniania z tych opłat określają odrębne przepisy.
Uczelnia pobiera opłaty za wydanie dokumentów określonych odrębnymi przepisami i za korzystanie z domów studenckich oraz stołówek studenckich.


Rozłożenie płatności na raty

Podanie o rozłożenie płatności na raty (konieczne z własnoręcznym podpisem) proszę przesłać ze swojej skrzynki studenckiej na adres katarzyna.wlazlinska@pwr.edu.pl lub przez profil zaufany na skrzynkę Politechniki Wrocławskiej.

W temacie maila proszę wpisać „Rozłożenie na raty / [nr albumu” – np. „Rozłożenie na raty / 123456”

Standardowo płatność rozkładana jest na 4 równe raty (zgodnie z Zarządzeniami Wewnętrzymi Uczelni, w którym również są zdefiniowane terminy płatności tych rat). Bardzo istotne jest, aby prośbę przesłać przed upływem terminu płatności. Liczy się termin wpływu maila. Wszystkie wcześniejsze zobowiązania muszą być uregulowane. Ostateczna decyzja podejmowana jest przez prodziekana ds. ogólnych – dr hab. inż. Dariusza Króla, prof. uczelni.



Raty procedury

Wypełnij podanie
Prześlij podanie do  katarzyna.wlazlinska@pwr.edu.pl
Terminy płatności są ustalane zgodnie z aktualnie obowiązującymi Zarządzeniami Wewnętrznymi Uczelni
Płatność jest rozkładana na równe raty
W przypadku terminowych spłat rat odsetki nie są naliczane, w innym wypadku naliczane są ustawowe odsetki.
Pamiętaj, że:

W przypadku, gdy student nie spłaca rat w wymaganych terminach, musi liczyć się z tym, że kolejne jego podania mogą być rozpatrzone na jego niekorzyść.



Proszę pamiętać, że termin wymagalności spłaty raty to data jego zaksięgowania na koncie Politechniki Wrocławskiej. Proszę zatem dokonywać wpłat z odpowiednim wyprzedzeniem lub za pomocą usługi Blue Media dostępnej w systemie.

