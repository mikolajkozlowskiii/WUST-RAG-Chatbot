Dokumenty do obrony
Teczka na dokumenty do obrony (wraz ze sznurkiem) dostępna jest do pobrania w dziekanacie.



> Ścieżka 1 – student będzie podchodził do obrony w tym samym semestrze w którym zrealizował kurs Praca dyplomowa

Dokumenty należy złożyć w Dziekanacie w terminie określonym w harmonogramie dyplomowania po:

zrealizowaniu programu kształcenia tj. zaliczeniu wszystkich kursów (wszystkie oceny muszą być wprowadzone do USOS w momencie oddawania dokumentów) ostatecznej akceptacji pracy przez opiekuna (status pracy w APD – 6 „Praca gotowa do obrony”)
> Ścieżka 2 – student zrealizował kurs „Praca dyplomowa” ale do obrony może podejść dopiero w kolejnym semestrze

Dokumenty należy złożyć w Dziekanacie w terminie określonym w harmonogramie dyplomowania po:

posiadaniu oceny z kursu „Praca dyplomowa” (ocena musi być wprowadzona do USOS w momencie oddawania dokumentów) ostatecznej akceptacji pracy przez opiekuna (status pracy w APD - 6 "Praca gotowa do obrony")


Przyjmowane będą tylko kompletne dokumenty.

* Dokumenty związane z praca dyplomową nie dotyczą studentów kierunku IST pierwszego stopnia.

Spis dokumentów:

1*. Egzemplarz pracy dyplomowej w teczce – Instrukcja przygotowania teczki z pracą dyplomową:

oświadczenie o udostępnieniu pracy,
strona tytułowa zgodna ze wzorem,
egzemplarz pracy dyplomowej (archiwalny) – wydruk dwustronny, dwie strony A5 na jednej stronie A4 (łącznie 4 strony na 1 kartce),
wszystkie zapisane strony od oświadczenia (1 strona pracy) do ostatniej strony pracy ponumerowane ołówkiem w górnym zewnętrznym rogu strony;
2. Wraz z dokumentami:

wydrukowane i podpisane oświadczenie o samodzielności i zgodności wydrukowanej pracy z pracą wgraną do systemu APD (generowane w systemie APD)*,
wniosek o wydanie tzw. kompletu dyplomu – należy uzupełnić na stronie, a następnie wydrukować i podpisać,
potwierdzenie wniesienia opłaty za dokumenty ukończenia studiów (zgodnie z ZW 69/2019) na indywidualne konto dostępne na portalu USOS:
20 zł – za dodatkowy egzemplarz odpisu dyplomu lub suplement (dotyczy wszystkich studentów)(w języku obcym),
60 zł – składają tylko studenci, którzy rozpoczęli studia przed rokiem ak. 2019/2020.
obowiązkowy formularz dotyczący badania losów zawodowych absolwentów PWr (należy dostarczyć 2 egz. formularza), dostępny na stronie Biura Karier (zgodnie z ZW 39/2012),
wydrukowany zakres egzaminu dyplomowego.