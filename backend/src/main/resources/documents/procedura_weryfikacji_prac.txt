Zał. do ZW 118/2023

Procedura weryfikacji prac licencjackich, inżynierskich i magisterskich w celu przeciwdziałania naruszeniom praw autorskich 


§ 1
Procedurze weryfikacji prac licencjackich, inżynierskich i magisterskich, zwanej dalej „procedurą antyplagiatową”, przez Jednolity System Antyplagiatowy, zwany dalej „JSA”, prowadzony przez ministra właściwego do spraw szkolnictwa wyższego i nauki podlega każda praca licencjacka, inżynierska i magisterska, zwana dalej „pracą dyplomową”, wykonana przez studenta realizującego przedmiot „praca dyplomowa”.
Celem stosowania procedury antyplagiatowej jest przeciwdziałanie naruszaniu praw autorskich i nieuprawnionemu wykorzystywaniu własności intelektualnej osób trzecich. Za prawidłowość realizowania procedury antyplagiatowej na wydziale odpowiada dziekan.
Procedura antyplagiatowa określa zasady i tryb:
1) weryfikacji pracy dyplomowej pod względem samodzielnego jej wykonania;
2) dopuszczania lub niedopuszczania studenta do egzaminu dyplomowego.
§ 2
W terminie wyznaczonym przez dziekana student wprowadza do Archiwum Prac Dyplomowych, zwany dalej „APD”, dostępnym pod adresem https://apd.usos.pwr.edu.pl, pracę dyplomową wraz z załącznikami, słowami kluczowymi w języku polskim i angielskim oraz zwięzłym streszczeniem pracy dyplomowej w języku polskim i angielskim, wysyłając ją opiekunowi do akceptacji. 
W celu wprowadzenia do APD Student zapisuje pisemną pracę dyplomową w pliku/plikach wyłącznie w formacie pdf, poza załącznikami multimedialnymi lub graficznymi, które są zapisywane w formacie dla siebie właściwym. 
Po ostatecznej akceptacji pracy przez opiekuna student składa w dziekanacie w terminie i trybie zgodnym z harmonogramem określonym przez dziekana: 
wydrukowaną pracę dyplomową; 
wydrukowane i podpisane oświadczenie, o którym mowa w ust. 4;
deklarację podpisaną przez wszystkich studentów realizujących daną pracę dyplomową z określeniem udziału w pracy każdego z nich (dotyczy przypadku wspólnej realizacji pracy dyplomowej).
Teksty pracy dyplomowej:
wydrukowanej,
wprowadzonej do APD, zgodnie z ust. 1,w formacie określonym w ust. 2,
muszą być identyczne, co student poświadcza, składając w APD oraz u opiekuna (zgodnie z ust. 3) stosowne oświadczenie, którego wzór stanowi załącznik nr 1.
Temat pracy dyplomowej, zawarty w treści pracy, musi być tożsamy z zatwierdzonym tytułem pracy dyplomowej wpisanym do APD. W przeciwnym wypadku opiekun kieruje pracę do poprawy przez studenta.
Opiekun w nieprzekraczalnym terminie dwóch dni roboczych od dnia wprowadzenia przez studenta pracy dyplomowej do systemu (APD) przesyła ją do analizy w JSA za pośrednictwem APD – zgodnie z instrukcją dostępną w tym systemie online. 
W terminie wyznaczonym przez dziekana uprawniony pracownik wydziału wprowadza do APD recenzenta pracy dyplomowej.
Dla każdej przekazanej do analizy pracy dyplomowej JSA przesyła opiekunowi raporty z badania antyplagiatowego – ogólny oraz szczegółowy – zawierające m.in. procentowy rozmiar podobieństwa, analizę zapożyczeń, analizę manipulacji na tekście, analizę stylometrii, rozkład długości wyrazów. Po zapoznaniu się z ww. raportami opiekun, po akceptacji pracy, drukuje raport ogólny, który po wypełnieniu i podpisaniu powinien zostać przekazany do dziekanatu w terminie ustalonym harmonogramem dziekana. Raport szczegółowy pozostaje tylko do wglądu w wersji elektronicznej w panelu APD.
Opiekun, uwzględniając wyniki otrzymanych raportów, może uznać, że praca nie wskazuje istotnych podobieństw w ramach weryfikacji przez JSA. Tym samym stwierdza, że praca jest wykonana samodzielnie przez studenta. Po weryfikacji formalnej opiekun przekazuje pracę do recenzenta w celu wprowadzenia recenzji. Recenzent, zgodnie z harmonogramem dziekana, przystępuje do wykonania recenzji pracy dyplomowej.
W razie wykrycia przez JSA manipulacji na tekście pracy dyplomowej opiekun dokonuje wstępnej oceny i może skierować pracę do poprawy, a w przypadku rażących manipulacji konsultuje się z dziekanem. Po poprawie pracy przez studenta (tj. usunięciu manipulacji na tekście) opiekun kieruje pracę do ponownego badania. 
Jeśli z wniosków zawartych w raporcie z badania antyplagiatowego wynika, że praca zawiera nieuprawnione zapożyczenia, opiekun drukuje Raport szczegółowy  i przekazuje zgromadzoną dokumentację dziekanowi, który zawiadamia Rektora. Rektor podejmuje decyzję o przekazaniu sprawy do zbadania przez właściwą komisję do spraw dyscyplinarnych – za pośrednictwem rzecznika dyscyplinarnego.
Opiekun pracy dyplomowej monitoruje terminowość przebiegu procedury antyplagiatowej w APD, w szczególności w odniesieniu do ustępów 1, 5 i 7.
 Przed wyznaczonym terminem egzaminu dyplomowego, zgodnie z harmonogramem dziekana:
opiekun przekazuje do dziekanatu: 
wydrukowany i podpisany Raport ogólny z badania antyplagiatowego  zawierający stwierdzenie, czy praca nie nosi znamion plagiatu;
w przypadku określonym w ust. 9 lub 10 wydrukowany i podpisany przez opiekuna „Raport  szczegółowy” zawierający stwierdzenie, czy praca nosi znamiona plagiatu;
wydrukowaną i podpisaną opinię promotora (recenzję);
recenzent przekazuje do dziekanatu wydrukowany i podpisany druk recenzji; 
pracownik dziekanatu dołącza dokumenty wymienione w pkt. 1 i 2 do teczki aktowej studenta.
Po złożeniu egzaminu dyplomowego przez studenta praca dyplomowa za pośrednictwem APD przekazywana jest do Ogólnopolskiego Repozytorium Pisemnych Prac Dyplomowych.
Szczegółowe instrukcje dla użytkowników systemu dostępne są na stronie APD.
